477 1. Przed oczy Twoje, Panie, winy nasze 
składamy, * a karanie, które za nie odbieramy, *
przyrównywamy.

2. Jeżeli uważamy złości, któreśmy popełnili, *
mniej daleko cierpimy, * niżeliśmy zasłużyli.

3. Cięższe jest to, czego się znamy być winnymi,
* a lżejsze to, * co ponosimy.

4. Karę za grzechy dobrze czujemy, * a przecież 
grzeszyć * poprzestać nie chcemy.

5. Pośród plag Twoich niedołężność nasza wielce 
truchleje, * wszakże w nieprawościach * żadna 
się odmiana nie dzieje.

6. Umysł w utrapieniem srodze ściśniony, *
a upór w złem * trwa nic nie poruszony!

7. Życie w uciskach prawie ustaje, * złych jednak 
nałogów swoich * nie poprzestaje.

8. Jeżeli nawrócenia łaskawie czekasz, my się 
nie poprawujemy; * jeżeli sprawiedliwie karzesz
* wytrwać nie możemy.

9. Wyznajemy z płaczem w karaniu, czegośmy 
się dopuszczali, * a po nawiedzeniu zapomi-
namy, * czegośmy dopiero płakali.

10. Gdy miecz Twój na nas podniesiony 
trzymasz, wieleć obiecujemy, * a skoro go 
spuścisz, * obietnic wykonać nie chcemy.

11. Kiedy nas karzesz prosimy, abyś się 
zmiłował! * A gdy przestaniesz, pobudzamy Cię 
znowu, * abyś nam nie folgował.

12. Oto nas masz, korzących się Tobie, Wszech-
mogący Boże! * Wiemy, iż jeżeli miłosierdzie nie 
odpuści, * sprawiedliwość słusznie nas zgubić 
może.

13. Racz nam tedy dać, o co żebrzemy, lubośmy 
nie zasłużyli, * Któryś nas z niczego stworzył, *
abyśmy Cię prosili.