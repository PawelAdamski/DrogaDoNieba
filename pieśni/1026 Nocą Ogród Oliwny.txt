1. Nocą Ogród Oliwny, 
śpią twardo wszyscy uczniowie. 
Czuwa w bólu ogromnym 
i cierpi za nas Bóg - Człowiek.

Ref. Ojcze, jeśli możliwe 
oddal ode mnie ten kielich.
Ojcze, jeżeli trzeba, 
chcę Twoją wolę wypełnić.

2. Nocą klęczę przed Tobą, 
ucichły auta, tramwaje. 
Wszystko w życiu zawodzi, 
jedynie Ty pozostajesz. Ref.

3. Nocą patrzę przez okno 
na skrawek nieba chmurnego. 
Tyle w życiu cierpienia, 
lecz nie śmiem pytać: dlaczego? 
Ref.
