497 1. Jużem dość pracował dla ciebie, czło-
wiecze, * trzydzieści lat i trzy na tym nędznym 
świecie; * pójdę, pójdę do Jerozolimy; * co 
o Mnie pisano, to wszystko wykonam.

2. Już się dokończyło Me pielgrzymowanie, * już 
teraz zamykam Moje nauczanie, * już chcę 
sprawę zbawienia dokonać, * idźcie, ucznie Moi, 
wieczerzę gotować.

3. Jeszcze ja raz z wami do stołu usiądę, * chleb 
w Ciało, wino w Krew Mą własną przemienię; * 
na pamiątkę Mego umęczenia * zakład wam 
zostawię Mego rozłączenia.

4. Gdzie się obrócić mam? Już Mnie Judasz 
wydał, * Mój własny Apostoł wrogów na Mnie 
zwołał: *  znajdą mnie w Ogrojcu klęczącego, * 
i dla cię, człowiecze, Krwią się pocącego

5. Zła rota oprawców już Mnie pochwyciła, *
gdzie je Judaszowa chciwość przywabiła; * już 
w powrozy mnie okrutnie wiążą, * po ziemi mnie 
włóczą, o nią uderzają.

6. Jużci Mnie przywiedli do sądu Annasza, *
odtąd Mnie powiodą aże do Kaifasza! * Tam 
Mnie sądzą, a niesprawiedliwie, * tam Mnie 
uderzają w policzek zelżywie.

7. W koronę cierniową już Mnie przystroili, * 
którą Mi gwałtownie na głowę wtłoczyli; * na 
Piłata wszyscy już wołają: * "Weźmij, ukrzyżuj 
Go" strasznie powtarzają.

8. Króla chwały na śmierć wiodą ostatecznie. * 
Duszo ty nad Zbawcą miej litość serdecznie! *
Patrz, jak nogi pod Nim się słaniają, * że już nie 
może iść, kaci popychają.

9. Krzyż na Mnie włożyli, na nim Mnie położą *
mordercy okrutni, gwoźdźmi Mnie przerażą. *
Ręce, nogi obie wyciągnione, * i tak ciało 
z krzyżem w górę podniesione.

10. Jużem dla twej umarł, człowiecze, miłości. *
Patrz, jak wielkie Matka Moja ma żałości: *
Piastuje Mnie po śmierci na łonie, * łzami swymi 
zlewa Moje martwe skronie.