159 1. Wszystkie nasze dzienne sprawy *
Przyjm litośnie, Boże prawy; * a gdy będziem
zasypiali, * niech Cię nawet sen nasz chwali.

2. Twoje oczy obrócone * dzień i noc patrzą w tę
stronę, * gdzie niedołężność człowieka * Twojego
ratunku czeka.

3. Odwracaj nocne przygody, * od wszelakiej
broń nas szkody, * miej nas zawsze w swojej
pieczy, * Stróżu i sędzio człowieczy.

4. A gdy już niebo osiądziem, * Tobie wspólnie
śpiewać będziem, * Boże w Trójcy niepojęty, *
Święty, na wiek wieków Święty.
