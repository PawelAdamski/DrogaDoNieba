526 1. Sław, języku, bój chwalebny, *
dzieje walki niezrównanej, * i opiewaj tryumf 
krzyża * hymnem pełnym uwielbienia, * na nim 
bowiem Odkupiciel * był zabity, lecz zwyciężył.

2. Gdy praojciec zbuntowany * wziął w swe usta 
zgubny owoc, * uległ śmierci w nim ukrytej; *
wtedy Stwórca się zmiłował, * wybierając nowe 
drzewo, * by dawnego zniszczyć skutki.

3. Postanowił Bóg Wszechmocny * dla ratunku 
wszystkich ludzi, * aby szatan, ojciec kłamstwa,
* był zwiedziony swym podstępem; * to zaś, czym 
nas wróg poraził, * było naszym uzdrowieniem.

4. Kiedy czas już się wypełnił * i nastała pora 
święta, * Ojciec posłał swego Syna, * Stworzy-
ciela całej ziemi, * który z łona dziewiczego *
w ludzkiej zrodził się postaci.

5. On, przeżywszy między nami * jako człowiek 
lat trzydzieści, * z własnej woli przyjął mękę; *
wypełniając zbawcze dzieło * na krzyżowej zawisł 
belce * jak baranek przebłagalny.

6. Cześć niech będzie Bogu Ojcu * i Synowi je-
dynemu * razem z Duchem równym Obu; *
chwała Bogu w Trójcy Świętej, * który darzy nas 
i chroni * swoją łaską miłosierną. * Amen.
